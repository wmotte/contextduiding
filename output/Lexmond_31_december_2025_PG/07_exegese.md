## Bijbelteksten (Naardense Bijbel)

### Jesaja 30:15-18

**30:15** Want zo heeft gezegd mijn Heer, de Ene, de Heilige van Israël: in bekering en berusting ligt uw behoud, in stilheid en vertrouwen is uw kracht gelegen,- maar ge hebt niet gewild;
**30:16** ge zegt: nee hoor, te paard kunnen we vluchten!, en daarom zult ge vluchten; op een snel ros zullen we rijden!, daarom zullen uw achtervolgers u te snel zijn.
**30:17** Een duizendtal zal sidderen voor het aanschijn van het schelden van één, voor het aanschijn van het schelden van vijf zult ge vluchten,- totdat wat er van u resteert is als de mast op de top van een berg, als het vaandel op de heuvel.
**30:18** En daarom blijft de Ene erop wachten om u genadig te zijn, en daarom zal hij zich verheffen om zich over u te ontfermen; want een God die rechtdoet is de Ene, zalig allen die wachten op hem!

### Psalm 90

**90:1** Heer, schuilplaats zijt gij ons geweest in geslacht na geslacht.
**90:2** Van eer de bergen werden gebaard en gij aarde en wereld voortbracht, van eeuwig tot eeu